*Johannes de Heer 12
#3
1
 Al is eng ook de poort,
 zie toch draagt zij een woord,
 geschreven in letters van goud.
 En de moede die 't leest,
 hoort, verkwikt naar de geest,
 een woord van gena en behoud.
 
 Refr. Klop. klop. klop.
 is des Heilands gebod,
 klop in gelove hier aan:
 Klop, klop, klop,
 en wie klopt in geloof,
 ziet de deur voor zich open gedaan.
2
 Komt, vermoeiden, spoed voort
 als de rust u bekoort;
 uw Jezus heeft plaats u bereid.
 Komt, gebrook'nen van kracht,
 waar Zijn vrede u verwacht,
 als voorsmaak der rust, die u beidt.
3
 Komt, o zondaars, met spoed
 in het spoor, door het bloed,
 van Jezus voor allen gebaand.
 't Is nu tijd van genâ,
 en zo spoedig te spâ!
 Komt, komt nu de Heer u vermaant.

*Johannes de Heer 60
#3
1
 'k Ben een koninklijk kind,
 door de Vader bemind,
 en 'k zal wonen in 's Konings paleis.
 In die stad nooit aanschouwd,
 met straten van goud:
 glorievol als een schoon paradijs.
 
 Refr. 'k Ben een koninklijk kind
 door de Vader bemind,
 en Zijn oog rust zo teder op mij!
 Als de daag'raad straks gloort,
 de bazuin wordt gehoord,
 roept Hij mij om te staan aan Zijn zij!
2
 'k Ben een koninklijk kind,
 niet slechts dienstknecht of vrind,
 'k ben gekocht met het bloed van mijn Heer!
 En dat bloed geeft mij recht,
 meer te zijn dan een knecht,
 'k ben Gods kind, dat verblijdt mij zo zeer.
3
 'k Ben een koninklijk kind,
 dat zijn vreugd daar in vindt,
 God te loven met jub'lende stem!
 Tot ik sta voor de poort,
 van het hemelse oord,
 waar ik zijn zal voor eeuwig met Hem!

*Johannes de Heer 153
#5
1
 Lof zij de Heer,
 de almachtige Koning der ere!
 Dat aard' en hemel
 de lof Zijner glorie vermere!
 Meng in 't geklank,
 ziel, uw aanbiddende dank:
 zing al wat ademt de Here!
2
 Lof zij de Heer,
 die de werelden dacht, en zij waren,
 die al de dropp'len
 geteld heeft der golvende baren,
 die met Zijn staf
 heerst van de weg tot het graf:
 psalmzing' uw hart met de snaren!
3
 Lof zij den Heer,
 die U bootst' uit vergank'lijke aarde,
 maar al zijn volheid
 uw eeuwige geest openbaarde!
 Hij had u lief,
 die tot zijn kind u verhief,
 hoger dan d' eng'len in waarde.
4
 Lof zij den Heer,
 van wiens leiding de sterren gewagen,
 die ook uw leven
 op adelaarswiek heeft gedragen:
 breed en geducht
 was zijn aanbidd'lijke vlucht,
 ruisend met machtige slagen!
5
 Lof zij den Heer,
 die uw bevende vrees zal beschamen!
 Noem Hem uw Vader,
 de kroon van Zijn heerlijke namen!
 Dwars door de dood
 neemt Hij u op in zijn schoot;
 loof Hem in eeuwigheid! Amen!

*Johannes de Heer 156
#3
1
 Dankt, dankt nu allen God
 met blijde feestgezangen!
 Hij stuurt en schikt ons lot,
 waar wij ons heen begeven.
 Hij ziet in Christus ons
 altijd genadig aan,
 en heeft ons dag aan dag
 met goedheid overlaân.
2
 Hij, d' eeuwig rijke God,
 wil ons reeds in dit leven
 Zijn vreed' en heilgenot
 door hartsvernieuwing geven.
 Hij zal ons door Zijn Geest
 vermeerd'ren licht en kracht,
 en ons uit alle nood
 verlossen door Zijn macht.
3
 Lof, eer en prijs zij God,
 door aller scheps'len tongen
 op Zijne hemeltroon
 aanbiddend toegezongen:
 de Vader en de Zoon,
 die met de Heil'ge Geest,
 Drieenig God, steeds blijft,
 en immer is geweest!

*Psalm 68 (O)
10
Geloofd zij God met diepst ontzag!
Hij overlaadt ons, dag aan dag,
Met Zijne gunstbewijzen.
Die God is onze zaligheid;
Wie zou die hoogste Majesteit
Dan niet met eerbied prijzen?
Die God is ons een God van heil;
Hij schenkt, uit goedheid, zonder peil,
Ons 't eeuwig, zalig leven;
Hij kan, en wil, en zal in nood,
Zelfs bij het naad'ren van den dood,
Volkomen uitkomst geven.

*Hemelhoog 420
1
Heer, wijs mij uw weg
en leid mij als een kind
dat heel de levensweg 
slechts in U richting vindt. 
Als mij de moed ontbreekt
om door te gaan,
troost mij dan liefdevol en moedig mij weer aan.
2 
Heer, leer mij uw weg,
die zuiver is en goed.
Uw woord is onderweg
als een lamp voor mijn voet.
Als mij het zicht ontbreekt,
het donker is,
leid mij dan op uw weg, de weg die eeuwig is.
3
Heer, leer mij uw wil
aanvaarden als een kind
dat blindelings en stil
U vertrouwt, vrede vindt.
Als mij de wil ontbreekt
uw weg te gaan,
spreek door uw Woord en
Geest mijn hart en leven aan.
4
Heer toon mij uw plan;
maak door uw Geest bekend
hoe ik U dienen kan
en waarheen U mij zendt.
Als ik de weg niet weet,
de hoop opgeef,
toon mij dat Christus heel
mijn weg gelopen heeft.

*Hemelhoog 554
1
Dank U voor deze nieuwe morgen,
dank U voor elke nieuwe dag.
Dank U dat ik met al mijn zorgen
bij U komen mag.
2
Dank U voor alle goede vrienden,
dank U, o God voor al wat leeft,
dank U voor wat ik niet verdiende:
dat U mij vergeeft.
3
Dank U voor alle bloemengeuren,
dank U voor ieder klein geluk,
dank U voor alle held're kleuren,
dank U voor muziek.
4
Dank U dat U in moeilijkheden,
dank U dat U in pijn en strijd,
dank U dat U in alle tijden
toch steeds bij ons zijt.
5
Dank U dat U hebt willen spreken,
dat U, U hoort een ieders taal.
Dank U dat U het brood wilt breken
met ons allemaal.
6
Dank U dat ons uw woord bewaarde,
dank U dat U uw Geest ons geeft.
Dank U dat ieder mens op aarde
van uw liefde leeft.
7
Dank U, uw liefde kent geen grenzen,
dank U dat ik nu weet daarvan.
Dank U, o God, ik wil U danken
dat ik danken kan.

*Opwekking 213
1
U zij de glorie, opgestane Heer!
U zij de victorie, nu en immermeer.
Uit een blinkend stromen,
daald' een engel af,
heeft de steen genomen
van 't verwonnen graf.
U zij de glorie, opgestane Heer!
U zij de victorie, nu en immermeer.
2
Ziet Hem verschijnen, Jezus onze Heer!
Hij brengt al de zijnen in zijn armen weer.
Weest dan volk des Heren,
blijd' en welgezind,
en zegt telkenkere: Christus overwint!
U zij de glorie, opgestane Heer,
U zij de victorie, nu en immermeer.
3
Zou ik nog vrezen, nu Hij eeuwig leeft,
die mij heeft genezen, die mij vrede geeft?
In zijn godd'lijk wezen
is mijn glorie groot,
niets heb ik te vrezen in leven en dood.
U zij de glorie, opgestane Heer,
U zij de victorie, nu en immermeer.

*Gezang 290
1
Er is een land van louter licht
waar heil'gen heersers zijn.
Nooit gaat de gouden dag daar dicht
in duisternis of pijn.
2
Daar is het altijd lentetijd,
in bloei staat elke plant.
Alleen de smalle doodszee scheidt
ons van dat zalig land.
3
Men ziet het veld aan de overkant
in groene luister staan,
als Israël 't beloofde land
zag over de Jordaan.
4
Maar ach de stervelingen staan
hier huiverend terzij,
en durven niet op weg te gaan,
het duister niet voorbij.
5
Hing niet het wolkendek zo zwart
van twijfel om ons heen,
wij zouden 't land zien van ons hart,
dat 't hemels licht bescheen.
6
God, laat ons staan als Mozes hier
hoog in uw zonneschijn,
en geen Jordaan, geen doodsrivier
zal scheiding voor ons zijn.

*Gezang 288
1
Eens komt de grote zomer
waarin zich 't hart verblijdt.
God zal op aarde komen
met groene eeuwigheid.
De hemel en de aarde
wordt stralende en puur.
God zal zich openbaren
in heel zijn kreatuur.
2
Geen woord kan het bereiken,
het is aan niets gelijk,
met niets te vergelijken
dat schone koninkrijk.
Als God zich openbaren
zal op de jongste dag
dan zullen wij ervaren
wat Hij met ons vermag.
3
Dan zien wij met verblijden
Hem die ons hart beleed,
de Heer die door zijn lijden
de hemel opendeed
en alle patriarchen
met de profeten saam,
apost'len, martelaren,
verlosten in zijn naam.
4
Ook ons zal God verlossen
uit alle pijn en nood,
van 't woeden van de boze,
van 't vrezen voor de dood,
van aarzelen en klagen,
verdriet en bitterheid,
van alles wat wij dragen,
van 't lijden aan de tijd.
5
Ja, Hij zal ons geleiden
in 't schone paradijs,
het bruiloftsmaal bereiden
zijn grote naam ten prijs.
De liefde die wij zingen,
zo schoon, zo ongekend,
zal uit de bron ontspringen
van God ons middelpunt.
6
Dan breekt muziek van snaren
aan alle kanten uit
een niet te evenaren,
een goddelijk geluid.
De engelen omringen
met heil'gen tesaam
de troon van God en zingen
de glorie van het Lam.
7
Dan zijn wij aangezeten
in Gods verheven zaal,
en zullen met Hem eten
het eeuwig avondmaal.
Dan schenkt de boom des levens
ons vrucht in overvloed,
en van de stroom des levens
drinken wij daar met God.
8
Dan zal het loflied schallen
rondom de gouden troon,
dan heffen wij daar allen
met grote vreugde aan:
lof zij en eer en sterkte
de Vader en de Zoon,
de Geest om al zijn werken
zij lof van nu voortaan.

*Lied 462
1
Zal er ooit een dag van vrede,
zal er ooit bevrijding zijn
voor wie worden doodgezwegen,
levenslang gebroken zijn?
2
Zal er ooit een blijvend heden
vol van goede vrede zijn,
waar geen pijn meer wordt geleden
en het leven nieuw zal zijn?
3
Zie de takken aan de bomen
waar het jonge groen ontluikt,
tot een stralend nieuwe zomer
waar de vredesbloesem ruikt.
4
Zie de sterren aan de hemel
waar het duister van de nacht
door hun schijnsel wordt verdreven
tot een nieuwe dag die lacht.
5
Zoals bomen mensen tonen
dat er kracht tot groeien is,
zal de zoon der mensen komen
die de boom des levens is.
6
Zoals sterren mensen melden
dat geen nacht te donker is,
zal een kind ons komen redden
dat het licht der wereld is.

*Lied 656
1
Ik ben de wijnstok,
mijn Vader de wijngaardenier.
Gij zijt de ranken,
dus blijft in mij, ik blijf in u,
dan vindt Hij vruchten hier.
Zingt voor de Vader de wijngaardenier;
dus blijft in mij, ik blijf in u,
dan vindt Hij vruchten hier.
2
Ranken onvruchtbaar
die snijdt Hij af, die werpt Hij weg;
zij moeten branden.
Dus blijft in mij, ik blijf in u,
't is waarheid wat ik zeg.
Zingt voor de Zoon,
want zijn woord is uw weg,
dus blijft in mij, ik blijf in u,
't is waarheid wat ik zeg.
3
Laat dan mijn woorden
uw waarheid en uw leven zijn;
blijft in mijn liefde,
zoals ik in de Vader blijf;
Gij zult vol vreugde zijn.
Bidt om de geest, om het brood en de wijn,
en al wat gij de Vader vraagt,
zal u gegeven zijn.

*Gezang 437
1
Vernieuw Gij mij, o eeuwig Licht!
God, laat mij voor uw aangezicht,
geheel van U vervuld en rein,
naar lijf en ziel herboren zijn.
2
Schep, God, een nieuwe geest in mij,
een geest van licht, zo klaar als Gij;
dan doe ik vrolijk wat Gij vraagt
en ga de weg die U behaagt.
3
Wees Gij de zon van mijn bestaan,
dan kan ik veilig verder gaan,
tot ik U zie, o eeuwig Licht,
van aangezicht tot aangezicht.

*Lied 598
1
Als alles duister is,ontsteek dan een lichtend vuur dat nooit meer dooftvuur dat nooit meer dooft. (2x)

*Lied 608
1
De steppe zal bloeien.De steppe zal lachen en juichen.De rotsen die staan vanaf de dagen der schepping, 
staan vol water, maar dicht, de rotsen gaan open. 
Het water zal stromen, het water zal tintelen, stralen, 
dorstigen komen en drinken, de steppe zal drinken. 
De steppe zal bloeien.De steppe zal lachen en juichen.
2De ballingen keren.Zij keren met blinkende schoven.Die gingen in rouw tot aan de einden der aarde,één voor één, en voorgoed, die keren in stoeten.Als beken vol water, als beken vol toesnellend water, 
schietend omlaag van de bergen, als lachen en juichen. 
Die zaaiden in tranen,die keren met lachen en juichen.
3De dode zal leven.De dode zal horen: nu leven.Ten einde gegaan en onder stenen bedolven:dode, dode, sta op, het licht van de morgen.Een hand zal ons wenken, een stem zal ons roepen:Ik open hemel en aarde en afgrond en wij zullen horen. 
En wij zullen opstaanen lachen en juichen en leven.

*Gezang 479
1
Aan U behoort, o Heer der heren,
de aarde met haar wel en wee,
de steile bergen, koele meren,
het vaste land, de onzeek're zee.
Van U getuigen dag en nacht.
Gij hebt ze heerlijk voortgebracht.
2
Gij roept het jonge leven wakker,
een tuin bloeit rond het open graf.
Er ruisen halmen op de akker
waar zich het zaad verloren gaf.
En vele korrels vormen saam
een kostbaar brood in uwe naam.
3
Gij hebt de bloemen op de velden
met koninklijke pracht bekleed.
De zorgeloze vogels melden
dat Gij uw schepping niet vergeet.
't Is alles een gelijkenis
van meer dan aards geheimenis.
4
Laat dan mijn hart U toebehoren
en laat mij door de wereld gaan
met open ogen, open oren
om al uw tekens te verstaan.
Dan is het aardse leven goed,
omdat de hemel mij begroet.

